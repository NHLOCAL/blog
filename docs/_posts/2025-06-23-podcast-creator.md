---
title: כך תצרו פודקאסט מבוסס AI שקשה להאמין שהוא לא אנושי
date: '2025-06-23 19:44:20'
categories:
- AI
- פודקאסטים
tags:
- AI
- Google
- AI Studio
- Gemini
- podcast
- tools
- tts
---

## **יוצר הפודקאסטים - גמיש, פשוט לשימוש ובשליטה המלאה שלכם**

אני מניח שרבים מכם שמעו על **NooebookLM** ויצירת הפודקאסטים המרשימה שלו. מעלים לו תכנים שלכם והוא יוצר פודקאסט שנשמע טבעי מאוד, כמעט אנושי, הרבה הייפ התסובב סביב הכלי הזה אך לפני תקופה קצרה.

אבל למערכת הזו יש **חסרונות רבים**. היא מתבלבלת בעברית בין זכר לנקבה, מאפשרת רק שלוש שימושים ביום, והעיקר מוגבלת לשימוש רק עבור התכנים שהעלת בלבד, ולא נותנת שליטה מלאה של המשתמש על התוכן.

### המודל שמפעיל את NooebookLM זמין כעת לכולם!

לאחרונה, גוגל למעשה שחררו את הכלי שיוצר את הפודקאסטים מאחורי הקלעים - **Gemini Flash tts** ו-**Gemini pro tts**. בים האירועים והדרמות בתחום ה-AI, האירוע לא זכה כל כך לתשומת לב, אך מדובר בכלי מדהים באיכות מפליאה, והעיקר, כדרכה של גוגל ובשונה מהמתחרות - לגמרי בחינם.

אפשר להשתמש בכלי ישירות מ-AI Studio ב[קישור הזה](https://aistudio.google.com/generate-speech). אך יש חסרון מרכזי בתהליך העבודה הזה:

אתה חייב להביא תוכן מוכן בפורמט המדויק כדי שהתמלול יעבוד. אין זרימת עבודה מסודרת של יצירת תוכן ותמלול לקובץ שמע, מה שהופך את האירוע לקצת יותר מסובך וקצת פחות מהנה.

בדיוק בשביל זה יצרתי באמצעות **וויב קוד**, כלי פשוט ובסיסי בקובץ HTML שנותן לכם תהליך מלא של יצירה.

בשונה מ-NooebookLM הכלי שלי מאפשר שליטה מלאה על כל התהליך, החל מהרכב הדוברים. הנושא המדויק לדיון, אורך הפודקאסט, והניסוח המלא של התוכן.

### תהליך העבודה המלא

מכניסים נושא ← בוחרים אורך רצוי בדקות ← בוחרים את הדוברים - גבר ואישה, שני גברים או שני נשים
 
לאחר מכן יוצרים את התסריט - התהליך אמור לקחת בערך חצי דקה ומאפשר לכם לעבור על התוכן שנוצר לפני העיבוד לקובץ אודיו.

לחילופין, ניתן להביא **תסריט מוכן מהבית** (ניתן להשתמש בצ'אט GPT או כל מודל אחר לצורך זה) ופשוט להעתיק אותו לתוך החלון המתאים. אך חובה שהמבנה יהיה תואם בדיוק לפורמט הדרוש.

לסיום לחצו על כפתור יצירת הפודקאסט ותמתינו בסבלנות, תוך זמן קצר הוא ינחת אצלכם. התהליך קצת כבד ועשוי לקחת מספר דקות - אין צורך להילחץ!

כל מה שנשאר לכם זה להכניס מפתח API של ג'מיני - ללא עלות נוספת ולגמרי בחינם.

[![podcast-creator.png](/assets/images/podcast-creator.png)](https://tools.ze-kal.top) 

***


בהזדמנות זו, הכירו את **ארגז הכלים שלי** - אתר חדש וקטנטן שיצרתי, שיכלול בעז"ה את כל הכלים הקטנים שאני יוצר מפעם לפעם. לשימוש אישי או סתם בשביל הניסוי.

כל אותם תוכנות קטנות, סקריפטים, או זרימות עבודה נחמדות, שלא שוות מאגר נפרד בגיטהאב, אבל בהחלט עשויות להיות לעזר לאנשים מסויימים - את כל אלו תמצאו בארגז הכלים שלי.

**הורידו את יוצר הפודקאסטים ישירות מהאתר!**

### [https://tools.ze-kal.top](https://tools.ze-kal.top)
